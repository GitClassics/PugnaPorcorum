<!DOCTYPE html>
<html lang="en-us">
  <head>
    <meta charset="UTF-8">
    <title>Pugna Porcorum by GitClassics</title>
    <meta name="viewport" content="width=device-width, initial-scale=1">
    <link rel="stylesheet" type="text/css" href="stylesheets/normalize.css" media="screen">
    <link href='https://fonts.googleapis.com/css?family=Open+Sans:400,700' rel='stylesheet' type='text/css'>
    <link rel="stylesheet" type="text/css" href="stylesheets/stylesheet.css" media="screen">
    <link rel="stylesheet" type="text/css" href="stylesheets/github-light.css" media="screen">
  </head>
  <body>
    <section class="page-header">
      <h1 class="project-name">Pugna Porcorum</h1>
      <h2 class="project-tagline">Transcription and Translation of 1530 Latin Poem, &quot;The Battle of the Pigs&quot;</h2>
      <a href="https://github.com/GitClassics/PugnaPorcorum" class="btn">View on GitHub</a>
      <a href="https://github.com/GitClassics/PugnaPorcorum/zipball/master" class="btn">Download .zip</a>
      <a href="https://github.com/GitClassics/PugnaPorcorum/tarball/master" class="btn">Download .tar.gz</a>
    </section>

    <section class="main-content">
      <p>For reference, you might want to look at the <a href="https://github.com/GitClassics/PugnaPorcorum/master/PugnaPorcocum.pdf">1830 edition of the <em>Pugna Porcorum</em></a> from which this transcription was made.</p>

<h1>
<a id="pugna-porcorum" class="anchor" href="#pugna-porcorum" aria-hidden="true"><span class="octicon octicon-link"></span></a><em>Pugna Porcorum</em>
</h1>

<h3>
<a id="lectori-benevolo" class="anchor" href="#lectori-benevolo" aria-hidden="true"><span class="octicon octicon-link"></span></a>Lectori Benevolo</h3>

<p>Lectori Benevolo S.<br>
Ut nostris temporibus reservatum esse videmus denuo in lucem protrahi, quae jam atra oblivionis caligine circumvelata jacuerant, ita nunc Tibi Porcius traditur, cujus cum Porcorum Pugna pugnam ineas audacter, etiam atque etiam rogamus. Quamquam enim Te, ut Ajacem, ferro -- et quod Porcio nostro magis perniciosum esset -- igne grassari nolumus, id tamen nobis gratissimum fore confide, si quantulamcunque voluptatem ex victoria de Porcio reportata capias. Etiamsi enim verum est, ut quisque maxime tritor habeat scriptores utriusque linguae quos vocant classicos, ita minime illi placere ea, quibus poetae Macaronici originem dederunt; nemo tamen diffiteri poterit, operosum illud studium, quo tot versuum singula verba ab eadem littera incipiunt, si non utile, saltem esse mirandum. Hos igitur versiculos recudendos curare, operae videbatur esse pretium, praesertim cum exemplaria vetera rarissime iuveniantur; et si qui sint, qui non satis dignam hanc opellam judicent, quae denuo in lucem edatur, ii cogitent, quam multos multorum libros et patria conscriptos et de Gallorum vel Anglorum lingua conversos nullius omnino argumenti quotidie fere editos et divulgatos videamus, atque in tanto etiam recentiorum poëtarum latinorum studio nihil supervacaneum esse existimandum, quod campi illius fines dilatet atque augeat. Quamvis enim tantum absit, ut illorum temporum barbariem, quibus homines his et similibus poëmatum generibus operam dederunt, revenire optemus, ut cum Friedemanno, Fiedlero aliis ex animo veterum poëtarum normam unice sequendam esse et adolescentes scholarum curae traditos in antiqua poësi probe versandos censeamus; interdum tamen, velut recreandi animi caussa, inprimis provectioribus tales lusus imitandos proponi, ut scientia si non metrica, at prosodica augeatur, utile credimus.<br>
De poëta, cujus ingenio Porcium debeamus, quum nihil constet, Tecum nihil possum communicare; adi, si lubet, Genthii librum, anno superiore editum, qui inscribitur: Geschichte der Maccaronischen Poësie etc., unde praeter alia non contemnenda id etiam disces, Porcii nostri vatem Germanum fuisse, sed nomen ejus ignorari.<br>
Nunc autem manum de tabula! Vale, mi lector benevole, nobisque fave!<br>
L. Jun. MDCCCXXX.<br>
C S.</p>

<h3>
<a id="proditur-poeta" class="anchor" href="#proditur-poeta" aria-hidden="true"><span class="octicon octicon-link"></span></a>Proditur Poeta</h3>

<p>Proditur Poëta   </p>

<p>Plura Latent Animo Coelata, Et non Temeranda<br>
Indiciis Ullis, Scilicet hoc Volui.   </p>

<p>Precelsis proavis pulchre, prognata patrone,<br>
Pectore prudenti pietateque praedite prisca,<br>
Praeter progeniem, praeter praeclara parentum<br>
Praelia pro patria, pro praesulibusque peracta,<br>
Pleraque pro populo proprio persecta potenter<br>
Pellucens probitate, potentique prosperitate,<br>
Proposito praesente petens plerumque peritos,<br>
Proptereaque probas philomusos, prosequerisque<br>
Parnasso potes, precio precibusque poëtas:<br>
Postquam percepi puerile placere poëma<br>
Praecipue propter praescripta prooemia pugnae<br>
Porcorum, placuit parvam praefigere pugna<br>
Pagellam, porci prodentem proprietates<br>
Plausibiles, pinguem patronum promeruisse<br>
Pectore pinguicolo, pol promeruisse poëtam<br>
Pingui porcorum pingendo poëmate pugnam.   </p>

<p>Propositiones pugnae.<br>
Porcos pistorum pergunt prosternere pugna<br>
Porcelli, pasti plantis per pervia prata.   </p>

<h3>
<a id="pugna-porcorum-1" class="anchor" href="#pugna-porcorum-1" aria-hidden="true"><span class="octicon octicon-link"></span></a><em>Pugna Porcorum</em>
</h3>

<p>Pugna Porcorum<br>
Per<br>
P. Porcium Poetam</p>

<p>Plaudite porcelli, porcorum pigra propago.[^1]<br>
Progreditur, plures porci pinguedine pleni<br>
Pugnantes pergunt, pecudem pars prodigiosa,<br>
Perturbat pede petrosas plerumque plateas,<br>
Pars portentose populorum prata profanat.<br>
Pars pungit populando potens, pars plurima plagis<br>
Praetendit punire pares, prosternere parvos.<br>
Primo porcorum praefecti pectore plano<br>
Pistorum porci prostant pinguedine pulchri<br>
Pugnantes prohibent porcellos, ponere poenas<br>
Praesumunt pravis: porro plebs pessima pergit<br>
Protervire prius, post profligare potentes.<br>
Proconsul pastus pomorum pulte perorat[^2]<br>
Proelia pro pecude prava prodesse, proinde<br>
Protervire parum patres persaepe probasse<br>
Porcorum populo pacem pridem placuisse<br>
Perpetuam, pacis promptae praeconia passim.<br>
Pro praecone pie pacis per pondera plura<br>
Proponente preces, prudens pro plebe patronus<br>
Porcus praegrandis profert placidissima pacta.<br>
Pacisci placeat porcis, per proelia prorsum[^3]<br>
Plurima priscorum perierunt pascua patrum,<br>
Praestat praelatis primam praebere palaestram.<br>
Porro proclivis pugnae plebeja potestas<br>
Proelia portendit, per privilegia prisca[^4]<br>
Proponens pugna porcos potuisse patenti<br>
Prostravisse pares, per plebiscita probari.<br>
Porcum pugnacem pecudem, praeclara potestas<br>
Pendet per porcos pugnaces, pergite passim<br>
Perdere praefectos, porci properare pusilli<br>
Perdere pinguicolos, praefectos praecipitare,[^5]<br>
Pigritia pollent praelati perpetuati<br>
Postquam plebs pertaesa potentatus penetravit.<br>
Praecipiti pede, porcelli petiere pusilli,<br>
Pugnando properare prius, pessundare patres.<br>
Praestituunt personatos praecurrere porcos.<br>
Propugiles, porro plenum pinguedine putri<br>
Praelatum porcum pistrino pinsere panem<br>
Praecipiunt, per posticam, per pervia portant.<br>
Propterea properans proconsul poplite prono,[^6]<br>
Praecipitem plebem pro patrum pace poposcit.<br>
Persta paulisper, pubes preciosa, precamur.<br>
Pensa profectum parvum pugnae peragendae<br>
Plures plorabunt postquam praecelsa premetur<br>
Praelatura patrum , porcelli percutientur<br>
Passim, posteaquam pinguis porci periere.<br>
Propterea petimus, praesentem ponite pugnam<br>
Per pia porcorum petimus penetralia, posthac<br>
Praelati poterint patrata piacula parce<br>
Perpetrare, procul postponite proelia parva,<br>
Prae praelatorum poenis patientia praestat.<br>
Plebs porcellorum parte praecone parato[^7]<br>
Porcis praelatis proponit particulares<br>
Pacis particulas: pateant praesentia pacta<br>
Poreorum poculo, porcorum posteritati.<br>
Principio petimus praelatos perpetuatos<br>
Postponi, propter pia privilegia patrum,<br>
Porcellos patuit pariformi pendere pastos<br>
Porcia persimiles, porcos praestare pusillos<br>
Propter pulmonem propter penetrale palati,<br>
Pars parvi porci prunis plerumque perusta<br>
Principibus primis portatur, porro putrescens<br>
Porcorum pectus putri pinguedine plenum<br>
Projicitur passim, partim pro peste putatur,<br>
Propterea porcis praelatio praeripiatur.<br>
Pergite porcelli praefectos praecipitare.<br>
Pro praelatura porci pugnare parati[^8]<br>
Prosiliunt, pars prata petit, para prona paludes<br>
Prodit praecipuo proterva potentia plausu,<br>
Porro porcelli pulchra per prata perurgent<br>
Pinguiculos properare procul, penetrare parati,<br>
Per portas patulas, porcos perfodere pergunt.<br>
Prosternunt, pinguedo potens prohibet properare.<br>
Propterea pacem proponunt; parcite porcis,[^9]<br>
Porcelli posthac potiemur pace perenni:<br>
Propterea pulcher porcellus praeco politus<br>
Prospiciens patres pronos peccata profari,<br>
Proupiciens positos praeda, positosque periclo.<br>
Propositum pandit; pacem proferre potentia;<br>
Parcite praelati, procerum pondus puerile,<br>
Perdurare parum propter plerosque putatur,<br>
Perfringunt pacem penitus post pacta peracta.<br>
Ponito pro pacto pignus, proferre potentes.[^10]<br>
Pro pacis praxi, potiora pericula pensant<br>
Porcelli, portent pignus, pax pacta placebit.<br>
Princeps porcorum propria pro plebe pedestris<br>
Procumbens, paene perplexus, proelia propter<br>
Pestiferi populi, promittit praemia pulchra.[^11]<br>
Pultem pomorum, propinam pulvere pisti<br>
Pastilli, partem placentae posterioris,<br>
Pocula profundae perquam pretiosa paludes<br>
Porcum praegrandem placido pro pignore praebet<br>
Promulgans plana porcellos proprietate:<br>
Praefecturarum posthac pertingere palmam.<br>
Porro porcelli pinxere prooemia pacis<br>
Particulis paribus, pateat pax posteritati.<br>
Porci praelati placido pacto pepigerunt[^12]<br>
Perpetuam pacem, posthac praecedere parvos<br>
Porcellos porcos, putri pinguidine plenos,<br>
Phas posthac porcis passim pugnare pusillis<br>
Pro pomis putridis, pro parte posterioris<br>
Proventus pingui, poterint purgare plateas.<br>
Polixe poterint pomaria participare,<br>
Partiri praedas, patulas peragrare paludes,<br>
Proclamuturi porcelli pectore pleno<br>
Postquam praeripitur procellis per peregrinos.<br>
Postquam percipiunt pede prendi posteriori.<br>
Plaudite porcelli, plebea pretiosa prrenni,[^13]<br>
Parta pace parate procul praeludia pulchra,<br>
Pompas praecipuas, proscaenia publica palmae,<br>
Purpureos pannos, picturas pendite pulchras<br>
Progeniem priscam porcellorum perhibentes,<br>
Priventur platani, priventur pendere pinus,<br>
Porcellis passim pomaria prostituantur,<br>
Palmarum prorsus plantatio praeripiatur<br>
Pendula, pro pacta portentur pace parati<br>
Palmarum pilei, procedat pulchra propago<br>
Pacificatorum porcellorum, penetrando<br>
Planitiem, patriae passim peragrando plateas,<br>
Plantae pro pedibus plateatim projiciatur.<br>
Portetur per praecipuos praeco peramoenus,<br>
Pacis perfector promat praeconia pacis<br>
Publicitus, prono procumbant poplite porci,<br>
Porcellos patriae patronos profiteantur.<br>
Porro praecedat potu pincerna, paludis[^14]<br>
Pocula propinans plenissima: pabula praebens<br>
Pulmenti putris pro proprietate palati,<br>
Pro praecone potens paleae pistura paretur,<br>
Proluvies pepli polluti, portio pinguis<br>
Pleni potoris promentis particulatim<br>
Pocula praesumpta, praegustatos patinarum.<br>
Pullos, perdtces, pavos, porcos piperatos.<br>
Praeterea patriae per prima palatia perget<br>
Persuadens populo porcellorum pietatem,<br>
Plaudent porcelli portent per plaustra peronem<br>
Per patriam patula progressu perspiciantur:<br>
Pistorum porci prope pistrinum patiantur<br>
Perpetuas poenas, praeservati prope postes,<br>
Perturbent pueri porcos prope percutiendo,[^15]<br>
Propellant porcos pulchrae per pensa puellae,<br>
Pertractent parvos porcellos, poplite prono<br>
Procumbent, pilos patientur pectine pecti.<br>
Plaudite porcelli, pistorum plangite porci,<br>
Pistores pascant porcos pastu palearum,<br>
Percussos partim pedibus, per plurima probra<br>
Partim projectos petris pugnisque pedeque,<br>
Pastores pascant porcellos prosperitate[^16]<br>
Praecipua, peragrantes prata patentia passim.<br>
Postridie postquam porcelli pace potiti,<br>
Praesumsere patres proterve pungere passim.<br>
Proelia praedictae pugnae populis perhibentes;<br>
Plurima porcorum pensans praesaga potestas<br>
Proposuit primo palmae praescribere pondus<br>
Pestiferae plebi porcellorum peditentim<br>
Proposuit pedites precio pro posse parare,<br>
Porcos praedones per pagos perque paludes.<br>
Pungentes pecudes promuscide, phamaque passim[^17]<br>
Perfertur, properatque pecus proclive, proinde<br>
Praeficitur pennae procurator peracutus:<br>
Ponens pugnaces porcos pecudisque papyro.<br>
Promittunt posito pede praefectis properare<br>
Praescripto pugilum pugnam praestare parati<br>
Praecipuum, prout praecipient princeps pugilesque.[^18]<br>
Porro proventus precii plerisque parantur,<br>
Praecurrunt proceres precii plus percipientes<br>
Placant policitis, proh! propellos peregrinos<br>
Perfidiam patrant proprisque penu potiores<br>
Praestituunt praedas, proponunt postea plebi<br>
Persolvendarum propinarum paraclesin<br>
Pugnaque protrahitur, porro porcus philomusus<br>
Paedotriba pusillorum per parisienses<br>
Permotus, pagi pastor, parochusque paludis.<br>
Paulum perdoctus pariter producere petrum<br>
Pertrectabatur‚ proh! perdita pectora plena<br>
Perfidiae: pudeat perceptae praemia praedae<br>
Plebi praeripere peceato pernicioso<br>
Peccat, prodet profusa pecunia, prodet,<br>
Prodet praedones: postquam pensent peregrini<br>
Praemia pro pugna patrata; proque periclis.<br>
Personuit parochus, pergens proponere plures[^19]<br>
Perfidiae partes: porro princeps pugilesque<br>
Pestiferum parochum proclamabant perimendum<br>
Pseudo-evangelicumque probabant praecipitandum<br>
Ponto, praeterea plus provenisse pericli<br>
Presuasu parochi, plus ponderibus pavimenti<br>
Portae praecelsa, plus pulveribus platearum.<br>
Protestabantur poenis plectendum poste patente,<br>
Ponendum prope prunas, particulisque perustis<br>
Profundo puteo profunde praecipitandum,<br>
Publicitus pugiles praedicta piacula patrant.[^20]<br>
Plebsque putat pulchrum philomusum perdere porcum,<br>
Proinde preces princeps proponit plebsque parata<br>
Promittit parere piis precibus, pugilesque<br>
Partiri pergunt propinam: perficiuntque[^21]<br>
Perfidiam, pauci prohibent peccata patrari<br>
Pro placito pugilum‚ plecti plerique putantur<br>
Propter perfidiam propalatam peregrine.<br>
Postquam porcelli praeceperunt peregrinos<br>
Privari precio, prolixe pensiculando<br>
Publicitus propere procurant praemia pugnae[^22]<br>
Proponi porcis paganis persoluturus,<br>
Prostut praeco potens plures praecurrere porci<br>
Praetendunt, prohibetque pedo plus percipientes<br>
Postquam pellecti precio porci peregrini.<br>
Praesidium pugna praebebant, praecipitare[^23]<br>
Pugnam pergebant porci, porro properabant<br>
Partim pinguiculi, partim putredine pleni<br>
Provecti plaustris, partim peditis properabant.<br>
Porro porcelli praeceperunt peregrinis<br>
Plaustra penetrando porcos prosternere pingues<br>
Preducique palam pendendos poste patente.<br>
Propterea peditis prudenter progredientes.[^24]<br>
Perturbaverunt, projeceruntque potenter.<br>
Plaustrum porcorum‚ praedaque potenti potiti,<br>
Praecipuos porcos protraxerunt plateatim<br>
Porro, porcorum prospecto principe primo:<br>
Praeco potens populo propinavit perimendum,<br>
Plectendum poenis pendendum poste patente.<br>
Porro pauca petit princeps proferre, priusquam<br>
Perficiat placitum praeconis plebs pileata,<br>
Permittuntque parum proponere proinde profatur;<br>
Parcite porcelli, proavorum prisca putamur[^25]<br>
Progenies, prisci potuerunt plura parentes<br>
Proelia pro patria patrare, pericula plura<br>
Pro populo perferre pio, pro plebe parati<br>
Poenas peuperiemque pati possunt pietatem<br>
Publica phana parentum pyramidesque probare,<br>
Promeriti pulchre per praemia picta probantur.<br>
Propterea pensate, precor, pensate periclum,<br>
Parcite perdendo, pietatem perficientes.<br>
Postquam perfecit princeps praedicta, parumper<br>
Plorans, percutiensque palam pectus peramoenum,<br>
Profert parcendum ploranti praeco politus<br>
Propter proginiem, propter preciosa potentum<br>
Petrum privilegia, prognatamque profatur<br>
Progenie propria princepsppraecoque proinde[^26]<br>
Pergunt pacifici populo prope prospiciente,<br>
Praelatos pariter, praelatis participari,<br>
Partiri praedas: parto promiscua plebes<br>
Propterea praefert, pereat praelatio prava.<br>
Postquam parturiunt praeclara penaria praedas[^27]<br>
Perficiunt pacem patitur populusque<br>
Posteaquam potuit praerepta pecunia plebi.<br>
Plangunt privatim procerum praecordia pacem.<br>
Plectunt perjuro perjuria plura patrantes.<br>
Propterea porci, percelli plebs populusque,<br>
Posthac principibus prohibent producere pugnam.</p>

<p>[^1]: Processus porcorum ponitur.<br>
[^2]: Propositio Proconsulis.<br>
[^3]: Placidatorum pacta proponuntur.<br>
[^4]: Proelia portendit.<br>
[^5]: Propterea porcellorum penetratio.<br>
[^6]: Preces Proconsulis pro Praelatis.<br>
[^7]: Propositiones porcellorum particulares.<br>
[^8]: Posteriorum pugna.<br>
[^9]: Porci pacisci petunt.<br>
[^10]: Praeconis propositio.<br>
[^11]: Profertur pignus pro pactione.<br>
[^12]: Particula pactae pacis.<br>
[^13]: Pompae porcellorum post pacem peractam.<br>
[^14]: Pincerna praecedit praeconem poculo plenissimo.<br>
[^15]: Porcelli puellarum pollice persricti procumbunt.<br>
[^16]: Porcorum praesaga pensiculatio pro profecto paranda.<br>
[^17]: Fama proelii.<br>
[^18]: Perfidia praefectorum pretium praeripientium pugnantibus.<br>
[^19]: Propalatio perfidiae, per Philomusum.<br>
[^20]: Poena Philomusi<br>
[^21]: Porcellorumque percipientium persolutionis perfidiam.<br>
[^22]: Ponitur persolutio perquam praesentissima.<br>
[^23]: Pingues porci provehuntur plaustris.<br>
[^24]: Praedatio porcellorum.<br>
[^25]: Precatio principis porcorum.<br>
[^26]: Paciscuntur princeps.<br>
[^27]: Populi propositio potissima<br>
Personavit placentius post pocula.   </p>

<h3>
<a id="placentius" class="anchor" href="#placentius" aria-hidden="true"><span class="octicon octicon-link"></span></a>Placentius</h3>

<p>Potentissimo, pientissimo, prudentissimoque principi,<br>
Patri Purpurato, praesenti pontifici,<br>
Placentius<br>
Plurimum precatur prosperitatis.<br>
Perge pater patriae, patriarum perfice pacem<br>
Promereare palam palmam placidissime princeps.<br>
Possessae pacis primam perhibe pietatem<br>
Priscorum patrum per prudentissima pacta.<br>
Posteritas perget praeconia promere passim<br>
Pontifici pretiosa pio, plebecula, pubes,<br>
Primores patriae proclamabunt peramoeno<br>
Plausu pastorem pacis, pia pectora plaudent.<br>
Phama peragrabit, peragrabit phama polorum<br>
Per penetralia: praeterea populosa propago<br>
Progenies patriae, patres, puerique pusilli<br>
Protestabuntur priscis patribus potiorem<br>
Pontificem pileo pretioso praedominantem,<br>
Phama penetrabit penetrabit phama paludes<br>
Persarum, poterit phoenix proferre perennes<br>
Pacis porticulas, per pontificale paratas<br>
Praesidium, posthac penetrabit pax paradisum.<br>
Plebs peregrinorum prospecta pace perenni<br>
Placati populi pactum pariforme prebabit.<br>
Publica patronum pacis, privata parenter<br>
Pectora perpetuo plausu pariter perhibebunt.<br>
Prudens pontificis pectus, per plura probetur<br>
Plectra poëtarum, plerique poëmata promant<br>
Praecipuam plerique parentelae probitatem<br>
Pertractent prosa, praestante poëmate prorsus<br>
Praecellat princeps pacis, princeps pietatis.<br>
Postremo pronunciavit.<br>
Pensa pauperiem, princeps praeclare, poëtae.<br>
Finis.  </p>

<h3>
<a id="praecatiuncula" class="anchor" href="#praecatiuncula" aria-hidden="true"><span class="octicon octicon-link"></span></a>Praecatiuncula</h3>

<p>Praecatiuncula<br>
P. Porcii Poëtae,   </p>

<p>Parce precor pingui pagellae, parce prudente<br>
Pugnantium paroemiae,<br>
Parce parum pulchrae picturataeque poësi,<br>
Praesente pictae poculo.<br>
Phoebo postposito placuit profundere plura,<br>
Praeceps poemaque promere.<br>
Postquam potaram, perlegi paucula puncta<br>
Pingens, proindeque potitans.<br>
Perplacuit poto plusquam puerile poëma,<br>
Plerisque persuadentibus,<br>
Produxique palam perscrutandum paradigma<br>
Pleno probandum poculo.<br>
Percusso pluteo puduit puduitque papyri<br>
Partique pudet poëmatis.<br>
Porro potores partim prodire perurgent,<br>
Partim precantur protinus:<br>
Praesertimque potest patronus praecipiendo<br>
Parva precatus pagina,<br>
Porcorum populus, porcellorumque precatur<br>
Promiscue plebecula,<br>
Perfectam pugnam perfecto ponere praelo<br>
Propediem placentium.<br>
Charus Centurio curavit comere chartas<br>
Censorem, curae commisit Chalcographorum.   </p>

<h2>
<a id="links-to-files-of-latin-text-of-pugna-porcorum" class="anchor" href="#links-to-files-of-latin-text-of-pugna-porcorum" aria-hidden="true"><span class="octicon octicon-link"></span></a>Links to files of Latin Text of <em>Pugna Porcorum</em>
</h2>

<ul>
<li>Prefatory Material

<ul>
<li><a href="https://github.com/GitClassics/PugnaPorcorum/blob/master/Latin/Prefatory/LectoriBenevolo.md">Lectori Benevolo</a></li>
<li><a href="https://github.com/GitClassics/PugnaPorcorum/blob/master/Latin/Prefatory/ProditurPoeta.md">Proditur Poeta</a></li>
</ul>
</li>
<li><a href="https://github.com/GitClassics/PugnaPorcorum/blob/master/Latin/Pugna/Pugna.md"><em>Pugna Porcorum</em></a></li>
<li><a href="https://github.com/GitClassics/PugnaPorcorum/blob/master/Latin/Placentius/Placentius.md">Placentius</a></li>
<li><a href="https://github.com/GitClassics/PugnaPorcorum/blob/master/Latin/Praecatiuncula/Praecatiuncula.md">Praecatiuncula</a></li>
</ul>

<h2>
<a id="english-translation-of-pugna-porcorum" class="anchor" href="#english-translation-of-pugna-porcorum" aria-hidden="true"><span class="octicon octicon-link"></span></a>English Translation of <em>Pugna Porcorum</em>
</h2>

<ul>
<li>Coming soon! Get in touch at <a href="http://gitclassics.github.io">GitClassics</a> to help!</li>
</ul>

      <footer class="site-footer">
        <span class="site-footer-owner"><a href="https://github.com/GitClassics/PugnaPorcorum">Pugna Porcorum</a> is maintained by <a href="https://github.com/GitClassics">GitClassics</a>.</span>

        <span class="site-footer-credits">This page was generated by <a href="https://pages.github.com">GitHub Pages</a> using the <a href="https://github.com/jasonlong/cayman-theme">Cayman theme</a> by <a href="https://twitter.com/jasonlong">Jason Long</a>.</span>
      </footer>

    </section>

  
  </body>
</html>
