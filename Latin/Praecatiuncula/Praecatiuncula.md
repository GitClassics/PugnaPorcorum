Praecatiuncula   
P. Porcii Poëtae,   

Parce precor pingui pagellae, parce prudente   
Pugnantium paroemiae,   
Parce parum pulchrae picturataeque poësi,   
Praesente pictae poculo.   
Phoebo postposito placuit profundere plura,   
Praeceps poemaque promere.   
Postquam potaram, perlegi paucula puncta   
Pingens, proindeque potitans.   
Perplacuit poto plusquam puerile poëma,   
Plerisque persuadentibus,   
Produxique palam perscrutandum paradigma   
Pleno probandum poculo.   
Percusso pluteo puduit puduitque papyri   
Partique pudet poëmatis.   
Porro potores partim prodire perurgent,   
Partim precantur protinus:   
Praesertimque potest patronus praecipiendo   
Parva precatus pagina,   
Porcorum populus, porcellorumque precatur   
Promiscue plebecula,   
Perfectam pugnam perfecto ponere praelo   
Propediem placentium.   
Charus Centurio curavit comere chartas   
Censorem, curae commisit Chalcographorum.   
