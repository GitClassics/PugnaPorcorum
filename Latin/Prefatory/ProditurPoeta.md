Proditur Poëta   

Plura Latent Animo Coelata, Et non Temeranda   
Indiciis Ullis, Scilicet hoc Volui.   

Precelsis proavis pulchre, prognata patrone,   
Pectore prudenti pietateque praedite prisca,   
Praeter progeniem, praeter praeclara parentum   
Praelia pro patria, pro praesulibusque peracta,   
Pleraque pro populo proprio persecta potenter   
Pellucens probitate, potentique prosperitate,   
Proposito praesente petens plerumque peritos,   
Proptereaque probas philomusos, prosequerisque   
Parnasso potes, precio precibusque poëtas:   
Postquam percepi puerile placere poëma   
Praecipue propter praescripta prooemia pugnae   
Porcorum, placuit parvam praefigere pugna   
Pagellam, porci prodentem proprietates   
Plausibiles, pinguem patronum promeruisse   
Pectore pinguicolo, pol promeruisse poëtam   
Pingui porcorum pingendo poëmate pugnam.   

Propositiones pugnae.   
Porcos pistorum pergunt prosternere pugna   
Porcelli, pasti plantis per pervia prata.   
