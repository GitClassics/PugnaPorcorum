Pugna Porcorum  
Per  
P. Porcium Poetam

Plaudite porcelli, porcorum pigra propago.[^1]  
Progreditur, plures porci pinguedine pleni  
Pugnantes pergunt, pecudem pars prodigiosa,  
Perturbat pede petrosas plerumque plateas,  
Pars portentose populorum prata profanat.  
Pars pungit populando potens, pars plurima plagis  
Praetendit punire pares, prosternere parvos.  
Primo porcorum praefecti pectore plano  
Pistorum porci prostant pinguedine pulchri  
Pugnantes prohibent porcellos, ponere poenas  
Praesumunt pravis: porro plebs pessima pergit  
Protervire prius, post profligare potentes.  
Proconsul pastus pomorum pulte perorat[^2]  
Proelia pro pecude prava prodesse, proinde  
Protervire parum patres persaepe probasse  
Porcorum populo pacem pridem placuisse  
Perpetuam, pacis promptae praeconia passim.  
Pro praecone pie pacis per pondera plura  
Proponente preces, prudens pro plebe patronus  
Porcus praegrandis profert placidissima pacta.  
Pacisci placeat porcis, per proelia prorsum[^3]  
Plurima priscorum perierunt pascua patrum,  
Praestat praelatis primam praebere palaestram.  
Porro proclivis pugnae plebeja potestas  
Proelia portendit, per privilegia prisca[^4]  
Proponens pugna porcos potuisse patenti  
Prostravisse pares, per plebiscita probari.  
Porcum pugnacem pecudem, praeclara potestas  
Pendet per porcos pugnaces, pergite passim  
Perdere praefectos, porci properare pusilli  
Perdere pinguicolos, praefectos praecipitare,[^5]  
Pigritia pollent praelati perpetuati  
Postquam plebs pertaesa potentatus penetravit.  
Praecipiti pede, porcelli petiere pusilli,  
Pugnando properare prius, pessundare patres.  
Praestituunt personatos praecurrere porcos.  
Propugiles, porro plenum pinguedine putri  
Praelatum porcum pistrino pinsere panem  
Praecipiunt, per posticam, per pervia portant.  
Propterea properans proconsul poplite prono,[^6]  
Praecipitem plebem pro patrum pace poposcit.  
Persta paulisper, pubes preciosa, precamur.  
Pensa profectum parvum pugnae peragendae  
Plures plorabunt postquam praecelsa premetur  
Praelatura patrum , porcelli percutientur  
Passim, posteaquam pinguis porci periere.  
Propterea petimus, praesentem ponite pugnam  
Per pia porcorum petimus penetralia, posthac  
Praelati poterint patrata piacula parce  
Perpetrare, procul postponite proelia parva,  
Prae praelatorum poenis patientia praestat.  
Plebs porcellorum parte praecone parato[^7]  
Porcis praelatis proponit particulares  
Pacis particulas: pateant praesentia pacta  
Poreorum poculo, porcorum posteritati.  
Principio petimus praelatos perpetuatos  
Postponi, propter pia privilegia patrum,  
Porcellos patuit pariformi pendere pastos  
Porcia persimiles, porcos praestare pusillos  
Propter pulmonem propter penetrale palati,  
Pars parvi porci prunis plerumque perusta  
Principibus primis portatur, porro putrescens  
Porcorum pectus putri pinguedine plenum  
Projicitur passim, partim pro peste putatur,  
Propterea porcis praelatio praeripiatur.  
Pergite porcelli praefectos praecipitare.  
Pro praelatura porci pugnare parati[^8]  
Prosiliunt, pars prata petit, para prona paludes  
Prodit praecipuo proterva potentia plausu,  
Porro porcelli pulchra per prata perurgent  
Pinguiculos properare procul, penetrare parati,  
Per portas patulas, porcos perfodere pergunt.  
Prosternunt, pinguedo potens prohibet properare.  
Propterea pacem proponunt; parcite porcis,[^9]  
Porcelli posthac potiemur pace perenni:  
Propterea pulcher porcellus praeco politus  
Prospiciens patres pronos peccata profari,  
Proupiciens positos praeda, positosque periclo.  
Propositum pandit; pacem proferre potentia;  
Parcite praelati, procerum pondus puerile,  
Perdurare parum propter plerosque putatur,  
Perfringunt pacem penitus post pacta peracta.  
Ponito pro pacto pignus, proferre potentes.[^10]  
Pro pacis praxi, potiora pericula pensant  
Porcelli, portent pignus, pax pacta placebit.  
Princeps porcorum propria pro plebe pedestris  
Procumbens, paene perplexus, proelia propter  
Pestiferi populi, promittit praemia pulchra.[^11]  
Pultem pomorum, propinam pulvere pisti  
Pastilli, partem placentae posterioris,  
Pocula profundae perquam pretiosa paludes  
Porcum praegrandem placido pro pignore praebet  
Promulgans plana porcellos proprietate:  
Praefecturarum posthac pertingere palmam.  
Porro porcelli pinxere prooemia pacis  
Particulis paribus, pateat pax posteritati.  
Porci praelati placido pacto pepigerunt[^12]  
Perpetuam pacem, posthac praecedere parvos  
Porcellos porcos, putri pinguidine plenos,  
Phas posthac porcis passim pugnare pusillis  
Pro pomis putridis, pro parte posterioris  
Proventus pingui, poterint purgare plateas.  
Polixe poterint pomaria participare,  
Partiri praedas, patulas peragrare paludes,  
Proclamuturi porcelli pectore pleno  
Postquam praeripitur procellis per peregrinos.  
Postquam percipiunt pede prendi posteriori.  
Plaudite porcelli, plebea pretiosa prrenni,[^13]  
Parta pace parate procul praeludia pulchra,  
Pompas praecipuas, proscaenia publica palmae,  
Purpureos pannos, picturas pendite pulchras  
Progeniem priscam porcellorum perhibentes,  
Priventur platani, priventur pendere pinus,  
Porcellis passim pomaria prostituantur,  
Palmarum prorsus plantatio praeripiatur  
Pendula, pro pacta portentur pace parati  
Palmarum pilei, procedat pulchra propago  
Pacificatorum porcellorum, penetrando  
Planitiem, patriae passim peragrando plateas,  
Plantae pro pedibus plateatim projiciatur.  
Portetur per praecipuos praeco peramoenus,  
Pacis perfector promat praeconia pacis  
Publicitus, prono procumbant poplite porci,  
Porcellos patriae patronos profiteantur.  
Porro praecedat potu pincerna, paludis[^14]  
Pocula propinans plenissima: pabula praebens  
Pulmenti putris pro proprietate palati,  
Pro praecone potens paleae pistura paretur,  
Proluvies pepli polluti, portio pinguis  
Pleni potoris promentis particulatim  
Pocula praesumpta, praegustatos patinarum.  
Pullos, perdtces, pavos, porcos piperatos.  
Praeterea patriae per prima palatia perget  
Persuadens populo porcellorum pietatem,  
Plaudent porcelli portent per plaustra peronem  
Per patriam patula progressu perspiciantur:  
Pistorum porci prope pistrinum patiantur  
Perpetuas poenas, praeservati prope postes,  
Perturbent pueri porcos prope percutiendo,[^15]  
Propellant porcos pulchrae per pensa puellae,  
Pertractent parvos porcellos, poplite prono  
Procumbent, pilos patientur pectine pecti.  
Plaudite porcelli, pistorum plangite porci,  
Pistores pascant porcos pastu palearum,  
Percussos partim pedibus, per plurima probra  
Partim projectos petris pugnisque pedeque,  
Pastores pascant porcellos prosperitate[^16]  
Praecipua, peragrantes prata patentia passim.  
Postridie postquam porcelli pace potiti,  
Praesumsere patres proterve pungere passim.  
Proelia praedictae pugnae populis perhibentes;  
Plurima porcorum pensans praesaga potestas  
Proposuit primo palmae praescribere pondus  
Pestiferae plebi porcellorum peditentim  
Proposuit pedites precio pro posse parare,  
Porcos praedones per pagos perque paludes.  
Pungentes pecudes promuscide, phamaque passim[^17]  
Perfertur, properatque pecus proclive, proinde  
Praeficitur pennae procurator peracutus:  
Ponens pugnaces porcos pecudisque papyro.  
Promittunt posito pede praefectis properare  
Praescripto pugilum pugnam praestare parati  
Praecipuum, prout praecipient princeps pugilesque.[^18]  
Porro proventus precii plerisque parantur,  
Praecurrunt proceres precii plus percipientes  
Placant policitis, proh! propellos peregrinos  
Perfidiam patrant proprisque penu potiores  
Praestituunt praedas, proponunt postea plebi  
Persolvendarum propinarum paraclesin  
Pugnaque protrahitur, porro porcus philomusus  
Paedotriba pusillorum per parisienses  
Permotus, pagi pastor, parochusque paludis.  
Paulum perdoctus pariter producere petrum  
Pertrectabatur‚ proh! perdita pectora plena  
Perfidiae: pudeat perceptae praemia praedae  
Plebi praeripere peceato pernicioso  
Peccat, prodet profusa pecunia, prodet,  
Prodet praedones: postquam pensent peregrini  
Praemia pro pugna patrata; proque periclis.  
Personuit parochus, pergens proponere plures[^19]  
Perfidiae partes: porro princeps pugilesque  
Pestiferum parochum proclamabant perimendum  
Pseudo-evangelicumque probabant praecipitandum  
Ponto, praeterea plus provenisse pericli  
Presuasu parochi, plus ponderibus pavimenti  
Portae praecelsa, plus pulveribus platearum.  
Protestabantur poenis plectendum poste patente,  
Ponendum prope prunas, particulisque perustis  
Profundo puteo profunde praecipitandum,  
Publicitus pugiles praedicta piacula patrant.[^20]  
Plebsque putat pulchrum philomusum perdere porcum,  
Proinde preces princeps proponit plebsque parata  
Promittit parere piis precibus, pugilesque  
Partiri pergunt propinam: perficiuntque[^21]  
Perfidiam, pauci prohibent peccata patrari  
Pro placito pugilum‚ plecti plerique putantur  
Propter perfidiam propalatam peregrine.  
Postquam porcelli praeceperunt peregrinos  
Privari precio, prolixe pensiculando  
Publicitus propere procurant praemia pugnae[^22]  
Proponi porcis paganis persoluturus,  
Prostut praeco potens plures praecurrere porci  
Praetendunt, prohibetque pedo plus percipientes  
Postquam pellecti precio porci peregrini.  
Praesidium pugna praebebant, praecipitare[^23]  
Pugnam pergebant porci, porro properabant  
Partim pinguiculi, partim putredine pleni  
Provecti plaustris, partim peditis properabant.  
Porro porcelli praeceperunt peregrinis  
Plaustra penetrando porcos prosternere pingues  
Preducique palam pendendos poste patente.  
Propterea peditis prudenter progredientes.[^24]  
Perturbaverunt, projeceruntque potenter.  
Plaustrum porcorum‚ praedaque potenti potiti,  
Praecipuos porcos protraxerunt plateatim  
Porro, porcorum prospecto principe primo:  
Praeco potens populo propinavit perimendum,  
Plectendum poenis pendendum poste patente.  
Porro pauca petit princeps proferre, priusquam  
Perficiat placitum praeconis plebs pileata,  
Permittuntque parum proponere proinde profatur;  
Parcite porcelli, proavorum prisca putamur[^25]  
Progenies, prisci potuerunt plura parentes  
Proelia pro patria patrare, pericula plura  
Pro populo perferre pio, pro plebe parati  
Poenas peuperiemque pati possunt pietatem  
Publica phana parentum pyramidesque probare,  
Promeriti pulchre per praemia picta probantur.  
Propterea pensate, precor, pensate periclum,  
Parcite perdendo, pietatem perficientes.  
Postquam perfecit princeps praedicta, parumper  
Plorans, percutiensque palam pectus peramoenum,  
Profert parcendum ploranti praeco politus  
Propter proginiem, propter preciosa potentum  
Petrum privilegia, prognatamque profatur  
Progenie propria princepsppraecoque proinde[^26]  
Pergunt pacifici populo prope prospiciente,  
Praelatos pariter, praelatis participari,  
Partiri praedas: parto promiscua plebes  
Propterea praefert, pereat praelatio prava.  
Postquam parturiunt praeclara penaria praedas[^27]  
Perficiunt pacem patitur populusque  
Posteaquam potuit praerepta pecunia plebi.  
Plangunt privatim procerum praecordia pacem.  
Plectunt perjuro perjuria plura patrantes.  
Propterea porci, percelli plebs populusque,  
Posthac principibus prohibent producere pugnam.

[^1]: Processus porcorum ponitur.  
[^2]: Propositio Proconsulis.  
[^3]: Placidatorum pacta proponuntur.  
[^4]: Proelia portendit.  
[^5]: Propterea porcellorum penetratio.  
[^6]: Preces Proconsulis pro Praelatis.  
[^7]: Propositiones porcellorum particulares.  
[^8]: Posteriorum pugna.  
[^9]: Porci pacisci petunt.  
[^10]: Praeconis propositio.  
[^11]: Profertur pignus pro pactione.  
[^12]: Particula pactae pacis.  
[^13]: Pompae porcellorum post pacem peractam.  
[^14]: Pincerna praecedit praeconem poculo plenissimo.  
[^15]: Porcelli puellarum pollice persricti procumbunt.  
[^16]: Porcorum praesaga pensiculatio pro profecto paranda.  
[^17]: Fama proelii.  
[^18]: Perfidia praefectorum pretium praeripientium pugnantibus.  
[^19]: Propalatio perfidiae, per Philomusum.  
[^20]: Poena Philomusi  
[^21]: Porcellorumque percipientium persolutionis perfidiam.  
[^22]: Ponitur persolutio perquam praesentissima.  
[^23]: Pingues porci provehuntur plaustris.  
[^24]: Praedatio porcellorum.  
[^25]: Precatio principis porcorum.  
[^26]: Paciscuntur princeps.  
[^27]: Populi propositio potissima  
Personavit placentius post pocula.
