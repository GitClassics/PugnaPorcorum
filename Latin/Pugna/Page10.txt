Praesumunt pravis: porro plebs pessima pergit   
Protervire prius, post profligare potentes.   
Proconsul pastus pomorum pulte perorat[^Propositio Proconsulis.]   
Proelia pro pecude prava prodesse, proinde   
Protervire parum patres persaepe probasse   
Porcorum populo pacem pridem placuisse   
Perpetuam, pacis promptae praeconia passim.   
Pro praecone pie pacis per pondera plura   
Proponente preces, prudens pro plebe patronus   
Porcus praegrandis profert placidissima pacta.   
Pacisci placeat porcis, per proelia prorsum[^Placidatorum pacta proponuntur.]   
Plurima priscorum perierunt pascua patrum,   
Praestat praelatis primam praebere palaestram.   
Porro proclivis pugnae plebeja potestas   
Proelia portendit, per privilegia prisca[^Proelia portendit.]   
Proponens pugna porcos potuisse patenti   
Prostravisse pares, per plebiscita probari.   
Porcum pugnacem pecudem, praeclara potestas   
Pendet per porcos pugnaces, pergite passim   
Perdere praefectos, porci properare pusilli   
Perdere pinguicolos, praefectos praecipitare,[^Propterea porcellorum penetratio.]   
