Potentissimo, pientissimo, prudentissimoque principi,  
Patri Purpurato, praesenti pontifici,  
Placentius  
Plurinum precatur prosperitatis.  
Perge pater patriae, patriarum perfice pacem  
Promereare palam palmam placidissime princeps.  
Possessae pacis primam perhibe pietatem  
Priscorum patrum per prudentissima pacta.  
Posteritas perget praeconia promere passim  
Pontifici pretiosa pio, plebecula, pubes,  
Primores patriae procamabunt peramoeno  
Plausu pastorem pacis, pia pectora plaudent.  
Phama peragrabit, peragrabit phama polorum  
Per penetralia: praeterea populosa propago  
Progenies patriae, patres, puerique pusilli  
Protestabuntur priscis patribus potiorem  
Pontificem pileo pretioso praedominantem,  
Phama penetrabit penetrabit phama paludes  
Persarum, poterit phenix proferre perennes  
Pacis porticulas, per pontificale paratas  
Praesidium, posthac penetrabit pax paradisum.  
Plebs peregrinorum prospecta pace perenni  
Placati populi pactum pariforme prebabit.  
Publica patronum pacis, privata parenter  
Pectora perpetuo plausu pariter perhibebunt.  
Prudens pontificis pectus, per plura probetur  
Plectra poëtarum, plerique poëmate prorsus  
Praecellat princeps pacis, princeps pietatis.  
Postremo pronunciavit.  
Pensa pauperiem, princeps praeclare, poëtae.  
Finis.  

